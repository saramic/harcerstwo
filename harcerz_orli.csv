"© Główna Kwatera Harcerzy 2018 20"
"HARCERZ ORLI"
"http://www.zhpgkh.org/files/4315/1809/5706/HO.pdf"
""
"A. WARUNKI DOPUSZCZENIA DO PRÓBY."
"Do próby na stopień harcerza orlego może być dopuszczony harcerz, który odpowiada następującym warunkom:"
"a. Ukończył lat 16."
"b. Ma 12 miesięcy służby w stopniu ćwika."
"c. Swoim zachowaniem pokazał, że rozumie i stosuje w życiu codziennym Prawo Harcerskie."
"d. Brał udział w zbiórkach i pracach harcerskich, dziennych lub dłuższych wycieczkach, oraz w dwóch obozach stałych lub wędrownych od przyznania stopnia ćwika."
"e. Wpłaca punktualnie opłaty organizacyjne - składki."
"f. Posiada mundur harcerski i kompletną wyprawę wycieczkową i obozową oraz wypełnioną książeczkę służbową."
"g. Mówi po polsku wśród Polaków i dba o czystość i poprawność mowy polskiej oraz czyta książki i pisma polskie."
"h. Czyta ""Na Tropie"" oraz inne pisma i książki harcerskie."
"i. Prowadzi dzienniczek harcerski."
"j. Posiada conajmniej 2 sprawności wędrownicze."
""
"B. PROGRAM PRÓBY."
"Starający się o stopień harcerza orlego wykaże, iż posiada następujące wiadomości i umiejętności:"
""
"1. Wychowanie harcerskie - Znajomość Harcerstwa."
"• Wyjaśni jak stosuje prawo harcerskie w swoim życiu."
"• Zna Organizację Harcerzy poza granicami Kraju."
"• Zna historię Harcerstwa oraz zarys historii Skautingu."
"• Zna nazwiska oraz adresy służbowe wszystkich przełożonych organizacyjnych."
"• Przeprowadzi zbiórkę lub wycieczkę gromady zuchów, albo zastępu czy drużyny harcerzy lub wędrowników."
"• Umie prowadzić śpiew w zastępie i w drużynie."
""
"2. Wychowanie religijne - Służba Bogu."
"• Zna ogólną organizację Kościoła Katolickiego."
"• Zna udział Polski w dziejach chrześcijaństwa."
"• Objaśni parę tekstów z Ewangelii, które mówią a miłości bliźniego i dobrych uczynkach."
"• Przeczyta lekcję lub modlitwy na Mszy św. lub poprowadzi śpiew."
""
"3. Wychowanie narodowe - Służba Polsce."
"• Orientuje się ogólnie w sytuacji politycznej w Polsce i warunkach życia Polaków w Kraju."
"• Wie jakie jest geopolityczne położenie Polski w Europie."
"• Wie dlaczego układ w Jałcie spowodował emigrację polityczną po II wojnie światowej."
"• Wie jakie były inne emigracje w XX wieku."
"• Zna ‘polonica’ – pamiątki polskie – w kraju zamieszkania."
"• Narysuje mapę Polski, zaznaczając na niej:"
"  o podział administracyjny – województwa i ich główne miasta;"
"  o główne dzielnice regionalne, również opisując ich krajobraz, stroje, zdobnictwo, pieśni lub zwyczaje;"
"  o główne linie komunikacji krajowej i międzykrajowej."
"• Opowie pokrótce historię Polski z okresów Piastów, Jagiellonów i królów elekcyjnych."
"• Rozumie przyczyny rozbiorów Polski i wie kiedy miały miejsce; wie kto to byli Tadeusz Rejtan, Hugo Kołłątaj i Tadeusz Kościuszko"
"• Opowie o głównych wydarzeniach historycznych od trzeciego rozbioru do czasów ostatnich, pokrywając: wojny napoleońskie, okres niewoli, powstania, odzyskanie niepodległości, II Rzeczpospolitą. II wojnę światową, okres PRL, ruchy oporu, III Rzeczpospolitą."
"• Zna główne polskie postacie historyczne XIX i XX wieków, w tym artystów i uczonych."
"• Zaplanuje i przeprowadzi kominek o tematyce historycznej lub obrzęd ludowy typu Andrzejki lub t.p."
""
"4. Służba Społeczna."
"• Opowie jak pracuje nad swoim charakterem."
"• Wykona prace dla domu i rodziny."
"• Bierze udział w pracach dla drużyny, Szczepu lub innej organizacji społecznej, polskiej."
"• Wykaże się pewną sumą zaoszczędzonych pieniędzy."
""
"5. Samarytanka."
"• Zna zasady higieny życia codziennego."
"• Wyjaśni szkodliwość nałogów dla rozwoju fizycznego i moralnego."
"• Wykaże, że zna wszystkie czynności pierwszej pomocy w wypadkach: zranienia, poparzenia, odmrożenia, porażenia słonecznego, porażenia prądem elektrycznym i piorunem, udławienia, uduszenia, zatrucia gazem, utonięcia, ukąszenia przez psa lub żmiję, zwichnięcia i złamania ręki lub nogi, oraz transport rannych w różnych warunkach."
"• Zna skład i sposόb użycia apteczki wycieczkowej i obozowej."
""
"6. Wychowanie fizyczne."
"• Wykona poprawnie ćwiczenia gimnastyczne i przeprowadzi je z zespołem."
"• Brał udział w biegach na przełaj."
"• Biega, skacze w dal i wzwyż z odbicia prawą i lewą nogą."
"• Pchnie kulą prawą i lewą ręką."
"• Umie sprawnie brać udział i sędziować w grach zespołowych w dwa ognie, palancie, siatkówce i koszykówce."
"• Umie prowadzić zabawy i gry ruchowe."
"• Przepłynie stylem dowolnym podaną odległość."
"• Zna zasady bezpieczeństwa kąpieli i wykaże się ich zastosowaniem w praktyce."
""
"7. Przyrodoznawstwo."
"• Zna roślinność kraju zamieszkania i umie porównać ją z roślinnością w Polsce."
"• Rozumie powody ochrony przyrody i poda przykłady, jak ją stosuje w praktyce."
"• Wie jakie drzewa i ptaki są pod ochroną w Polsce i w kraju zamieszkania."
"• Rozumie współzależność w przyrodzie."
""
"8. Terenoznawstwo."
"• Czyta dobrze różne mapy."
"• Przejdzie według mapy do oznaczonego celu odległego 3-4 km., możliwie najkrótszą drogą."
"• Potrafi przebyć trasę używając azymutów, ktόre przedtem obliczył."
"• Przeprowadzi wywiad terenu pod kątem przydatności do harców i wykona, na oko, pobieżny ale zrozumiały szkic tego terenu."
"• Narysuje bez błędu szkic drogi 3-4 km. w skali 1:10.000, posługując się busolą dowolnego typu."
"• Na podstawie mapy i rozpoznania terenu, wykona plan okolicy siedziby szczepu/drużyny, domu parafialnego w promieniu 1 km w skali 1:10.000 zaznaczając miejsca ważne z punktu widzenia komunikacji, transportu, turystyki, handlu itp."
""
"9. Wycieczki - Obozy - Wędrówki."
"• Wie z czego się składa i jak powinien być przechowywany sprzęt obozu stałego drużyny lub obozu wędrownego zastępu."
"• Pokieruje rozstawieniem i składaniem namiotów."
"• Ułoży program szczegółowy całodziennej lub dłuższej wycieczki, przeprowadzi wycieczkę według tego planu oraz napisze z niej raport."
"• Zna zasady higieny marszu."
"• Przejdzie w dobrej formie w ciągu 1 dnia 16-20 km. z obciążeniem."
"• Wykona jedną poważniejszą prace pionierską przydatną na obozie."
"• Pokieruje pracą pionierską na obozie."
"• Ułoży jadłospis obozowy z kosztorysem na tydzień dla zastępu lub drużyny."
"• Umie gotować i kierować gotowaniem na obozie."
"• Potrafi zachowac zasady higieny kuchennej na obozie stałym."
""
"10. Harce."
"• Zna zasady ubezpieczenia w marszu i na postoju."
"• Poprowadzi zastęp marszem ubezpieczonym przez 6-8 km. i ubezpieczy go na postoju."
"• Zna zasady obserwacji i służbę obserwatora."
"• Umie pisać i przenosić meldunki."
"• Nadaje i odbiera bezbłędnie depesze alfabetem Morsa chorągiewkami, tarczami i światłem."
"• Bierze czynny udział w trudniejszych grach terenowych, dziennych i nocnych."
"• Bierze czynny udział w organizowaniu biegów harcerskich."
